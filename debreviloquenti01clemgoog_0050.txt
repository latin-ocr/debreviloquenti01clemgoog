„41-

facileque intellegantur, haec proxime ad veritatem accedere
visa sunt (cf. Riess, de ellipni ia linquo zat. p. 15 seq.): dicendi
consuetudo singulas sententias verborumque coniunctiones, cum

quasi in omnium ore cotidie essent, ita tractavit, ut non
plenas eas conformaret, sed quasi obtruncaret, quia paucis
tantum verbis positis statim totum enuntiatum perinde audi-
retur ac si plenum esset. Hinc proverbiorum aliarumque
formularum mira saepe brevitas. Praeterea adverbia, pro·
nomina certis casibus posita, praepositiones cum nominibus
coniunctae, casus obliqui, imprimis ablativi modi causae,

’ similia, cum ad proprium verbum spectarent, efficere potuerunt,

ut verba agendi dicendi sentiendi, al. omitterentur. Vix longi
esse debemus in eo, quod contendimus non minus ex celeritate
quadam dicendi, ut vivide aliquid narraretur et depingeretur,
brevitatem quandam nasci potuisse, qua vis ac color orationis
augeretur. Sed haec breviter dicendi genera cum plerumque
etiam cotidiano sermoni inservirent ideoque maxime in eorum
scriptis adhiberentur, qui ad sermonem vulgarem quamproxime
¹ accedere studebant, comoediarum, epistolarum, sermonum (satu-
rarum) scriptores, nos non tam occupare poterunt quam
quaestio illa, qua ratione Tacitus, omnium scriptorum Lati-
norum, qui oratione pedestri usi sunt, non solum longe bre·
vissimus, sedetiam grandissimus singulas breviloquentiae illius
formas excoluerit. Quod autem summa arte illum iecisse
remota grata sermonis vulgaris neglegentia cum expeditum
est eo, quod ipse‘fuit inter eloquentissimos eruditissimusque
suae aetatis homines, tum fieri debuit, quia, quod ipse
confessus est, scriptorem foedissimorum temporum historiam
enarraturum summam gravitatem austeritatemque, qua res
atrocissimae denotarentur quam brevissime, adhibere decuit.
Sed iam in singula inquiramus! Qua in re ut omnino venia
nobis opus est, ita praecipue id petimus, ue vituperemur, quod
in locis dubiis tractandis interdum etiam talia exhibuimus,
quae iam dudum sunt refutata, fecimus autem, ut cogno-
scatur, qua ratione de Taciti brevitate iudicatum sit vel hodie
quoquc iudicetur.

 

